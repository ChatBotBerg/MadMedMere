---
title: Dhal
layout: default
parent: Indisk
nav_order: 2
---
# Dhal

Min kommende opskrift på Dhal bliver en hyldest til min kollega @sissekaliaswendyfan, fordi hun altid kommenterer på hvor lækker min "madpakke Dhal" bare dufter OG afkræver min opskriften på den, - helt uvidende om at en sådan slet ikke findes. 

Dhal er for mig hvad sovs og kartofler var for min mormor, - en ret der aldrig går af mode, altid kan reddes aldrig smager ens og ikke rigtig beror på en opskrift.

Når jeg laver Dhal er der eksorbitant variation i både linse størrelse, linse type og krydderiunivers.

Nogle gange bliver den lavet med tomat purre, nogle gange med kokosmælo og nogle gange bare med vand. 
Jeg tror engang jeg havde en opskrift eller fem som jeg kombinatorikkede dagens variant ud fra, men efterhånden er det bare sådan noget man gør uden at tænke på andet end at dagens smagsvariant skal passe til dagens humør,
( og evt til de stakkels medspisende der endnu engang bliver belemret med en gang indi snask.)

**Grundingredienserne er **
- Olie til stegning
- Hakket løg
- revet ingefær
- lauerbærblade
- rigelig med smagsgivere (læs tørre knuste krydderier )
- ej god sjat linser af forskellig art ( jeg kan godt lide at blande røde og gule linser med belugalinser, - og står ikke af vejen for også at knalde lidt Purylinser i når jeg nu er igang)
- evt tomatpurre, pasata eller hakkede tomater
- boullion efter behag (som min mormor ville have udtrykt det)
  
**Fremgangsmåden er **
- løgene klares-( som man jo siger- dvs de steges ved svag varme til de er blevet bløde og glasklare)
- ingefær og krydderier kommes
- Linserne følger hurtigt efter 
- det hele svitses igennem under omrøring
- herefter tilsættes tomat ingrediensen - hvis det er purre skal den lige svitses af
- og så skal vædsken i og retten bringes i kog
- retten skal herefter pudre ( som bdr.Price ville udtrykke det ) i en halv til en hel time.

Så er det bare at få kogt de ris som man jo selvfølgelig skyllede og satte i blød inden man begyndte på at snitte løg, og VUPTI så er der mad eller madpakke.

Jeg selv kommer rettens to elementer i hvert sit syltetøjsglas og tager det med som madpakke når jeg spiser frokost et sted hvor der er en Microbølgeovn,


**Jeg lover højt og helligt løbende at tilføre mængder og smagsvariationer til denne opskrift** efterhånden som jeg husker at skrive det ned når jeg laver retten de næste par gange. 
