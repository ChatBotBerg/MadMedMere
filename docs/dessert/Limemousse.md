---
title: Lime Mousse
layout: default
parent: Desserter
nav_order: 3
---

# Lime Mousse

Et skarpt alternativ til mormors runde cirton mousse.

Når du laver denne opskrift er det vigtigt at du bruger en limesaft ( eller saft fra meget sure citroner) med spark og fylde, for ellers kan det faktisk være ligemeget.

Smag på saften inden du går i gang og hvis du ikke får en sur og fyldig smag skal du enten på jagt efter en skarpere saft eller finde på en anden dessert.

Opskriften herunder er beregnet til 2  Vestjydske portioner eller 4 Københavnsk. Deserten kan med fordel serveres sammen med chokolade brownies

**ingredienser**
3 blade husblas
3 æggeblommer (pasteuriserede)
3 Æggehvider (pasteuriserede)
50 g sukker
30-50 ml ml smagsfyldt lime saft

**fremgangsmåde**
1. Smelt husblassen i limesaften ( over vandbad)
2. Pisk æggehviderne stive
3. Pisk sukker og æggeblommer skummende
4. Bland den smeltede husblas i æggeblommerne (den må ikke være for varn)
5. Fold æggehviderne i massen
6. Rør forsigtig i fromagen indtil den begynder at stivne
7. Anret i portionsglas eller serveringsskål og stil det hele til side i et par timer

Formagen skal ikke i køleskabet men bør stilles et køligt sted i stedet.

Anret med vegansk piskeskum eller evt flamberet italiens marenges inden servering.
